\subsection{Legge di Young-Laplace in 2D.}
 Si scrive l'equilibrio
 dell'interfaccia e si proietta poi nella direzione normale e tangente alla superficie.
Per semplicità si considera il caso in due dimensioni. Viene considerato il caso $\gamma$
non sia costante, ma vari lungo la superficie. La superficie, nell'intorno di un punto,
 viene approssimata come in figura.

Si considera un elemento di superficie infinitesimo di dimensioni $\Delta x$. Anche 
l'angolo $\Delta \theta$ è 'piccolo' ($\cos \Delta \theta \sim 1$, $\sin \Delta\theta \sim 
\Delta\theta$, la dimensione dell'elemento di superficie è approssimabile con la sua proiezione su 
un piano normale a $\bm{\hat{n}}$, ...). Con $R$ viene indicato il raggio di curvatura della
superficie.

Si scrive l'equilibrio.
\begin{equation}
  \bm{t_a} \Delta x + \bm{t_b} \Delta x + \bm{\gamma} + \bm{\gamma + \Delta \gamma} = 0
\end{equation}

Proiettando nelle direzioni normale e tangente alla superficie, 

\begin{equation}
 \begin{aligned}
  ( {t_a}_n + {t_b}_n )\Delta x + \gamma \sin \frac{\Delta\theta}{2}
      + (\gamma + \Delta \gamma) \sin \frac{\Delta\theta}{2} = 0 \\
  ( {t_a}_t + {t_b}_t )\Delta x - \gamma \cos \frac{\Delta\theta}{2}
      + (\gamma + \Delta \gamma) \cos\frac{\Delta \theta}{2} = 0
 \end{aligned}
\end{equation}

Inserendo i valori approssimati di $\sin \Delta \theta$ e $\cos \Delta \theta$, trascurando i termini di ordine superiore ($\Delta \gamma \Delta \theta$):

\begin{equation}
 \begin{aligned}
  & ( {t_a}_n + {t_b}_n )\Delta x + 2 \gamma \frac{\Delta \theta}{2} = 0 \\
  & ( {t_a}_t + {t_b}_t )\Delta x + \Delta \gamma = 0
 \end{aligned}
\end{equation}

Se si può confondere la coordinata che descrive la superficie con la coordinata $x$, si può 
approssimare $\Delta \gamma \sim \frac{\partial \gamma}{\partial x} \Delta x$.
Usando la relazione $\frac{\Delta x}{2} \sim R \frac{\Delta \theta}{2}$ e semplificando 
l'elemento $\Delta x$:

\begin{equation}\label{eqn:equil_young_laplace}
\begin{aligned}
 & ( {t_a}_n + {t_b}_n ) + \frac{\gamma}{R} = 0 \\
 & ( {t_a}_t + {t_b}_t ) + \frac{\partial \gamma}{\partial x} = 0
\end{aligned}
\end{equation}

Nel caso in cui si consideri un problema di statica, lo sforzo \textbf{sul} 
 fluido è dovuto solo al contributo di pressione, che agisce in direzione
 normale alla superficie: 
 $\bm{t}_a = -P_a \bm{\hat{n}_a}$,  $\bm{t}_b = -P_b \bm{\hat{n}_b}$. Lo
 sforzo che il fluido esercita sulla superficie di interfaccia è uguale
 in modulo e opposto in direzione. Le due
  normali sono tra di loro opposte: si sceglie di definire la normale
  $\bm{\hat{n}} = \bm{\hat{n}_a} = -\bm{\hat{n}_b}$. Di conseguenza, le
  componenti degli sforzi agenti sulla superficie di interfaccia, proiettati
  lungo $\bm{\hat{n}}$ e un versore tangente sono: ${{t_a}_n} = P_a$, 
  ${{t_b}_n} = - P_b$, ${{t_a}_t} = 0$, ${{t_b}_n} = 0$.
 Se $\gamma$ è costante (la tensione superficiale può avere gradienti non 
 nulli a causa di gradienti di temperatura o di concentrazione),
  l'equilibrio in direzione tangente è identicamente soddisfatto.

\begin{equation}
   P_a - P_b + \frac{\gamma}{R} = 0 \qquad 
  \Rightarrow  \qquad 
   P_b - P_a = \frac{\gamma}{R}
\end{equation}

\begin{tabular}{cc}
\begin{minipage}{0.63\textwidth}
\textit{Estensione al caso 3D.} Per estendere la dimostrazione al caso 3D, nel
quale la superficie è 2D, si procede in modo analogo a quanto fatto per il caso 2D con 
superficie 1D. Va considerata la curvatura di una superficie e non di una curva 
(esistono due raggi di curvatura...); chi è interessato cerchi informazioni su ``geometria differenziale'', in particolare geometria differenziale
 delle superfici. Un primo riferimento, è disponibile in rete
 seguendo il collegamento
\href{http://alpha.math.uga.edu/~shifrin/ShifrinDiffGeo.pdf}
 {Differential Geometry, Shiffrin}.

La formula che si ottiene, nel caso statico con $\gamma$ costante, è la seguente:
\begin{equation}
  p_b - p_a = \gamma \displaystyle\left( \frac{1}{R_1} + \frac{1}{R_2} \right) = 2 \gamma H
\end{equation}
 dove con $H$ si è indicata la curvatura media.
\href{https://www.youtube.com/watch?v=Oz54Auev9eU}{Collegamento alle barchette che sfruttano la tensione superficiale come mezzo di propulsione.}
\end{minipage}
&
\begin{minipage}{0.35\textwidth}
  \begin{center}
    \includegraphics[width=0.95\textwidth]{./fig/laplaceYoung2Ddim.eps}
  \end{center}
\end{minipage}
\end{tabular}
